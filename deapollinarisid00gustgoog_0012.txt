ln carminibus Claudiani et Statii examinandis per ali·
quod tempus occupatus cum animadvertissem quantum eos
imitando expressisset Apollinaris Sidonius quantumque
ad eorum genus scribendi illustrandum scripta illius dili·
genter pervestigata possent conferre considerarem, ad haec,
neglecta praesertim satis diu aviris doctis, curas meas
et cogitationes ad tempus saltem transferendas existimabam.
Itaque cum Romae initio a. 1880 duos vetustissimos Sido-
nii codices totos, quanta par erat diligentia, contulissem,
comparatis et perpensis quae et Bernae et Florentiae ex
vetustis membranis excerpseram, quamquam non paucos
codices ex aliorum descriptionibus neque perfectis neque
ubique prorsus certis habebam cognitos aut omnino quales
essent ignorabam, veram tamen scriptorum Sidonii speciem
non opinione quadam perceptam, sed ratione intellectam
tenere mihi videbar. In patriam revertenti Holmiae quasi
ultro oblatus est codex vetustus, quem benigne permittenti-
bus Holmiensis bibliothecae praefectis huo missum cum
totum contulissem, maximi reperiebam esse momenti ad
cognationem, ut aiunt, codicum cognoscendam.

Quae cum ita sint neque editiones Sidonii, quas pa·
rari audie, apparuerint aut mox appariturae dicantur, me
haud ingratum viris doctis opus suscepisse puto, quod eodi-
cibus Sidonianis quos novi prolatis qnantum singulis tribuen-
Ι dum sit auctoritatis, quid plurimis locis in iis seriptum,
quid editoribus probatum, quid coniecturis tentatum sit, de·
nique quid recipiendum videatur, quid reiciendum, exponere
sum conatus. Ac quamvis omnis mihi, ut dixi, copia librorum
calamo scriptorum aut typis expressorum praesto non fue·
rit, spero tamen fore ut ea quam institui rem tractandi ra
tione epistularum carminumque Sidonii recensio nonnihil

 

